[
  {
    "หัวข้อหลัก": "รวม 20 ร้านหมูกระทะสุดแซ่บในขอนแก่นที่เหมาะกับคนทุกเพศทุกวัย และกินได้ยันเช้า"
  },
  {
    "สถานที่": "",
    "รูปภาพ": "ไม่มีรูปภาพ",
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "",
    "ข้อมูลที่ค้นพบ": []
  },
  {
    "สถานที่": "ป.เจริญบาร์บีคิวบุฟเฟต์",
    "รูปภาพ": [
      "https://media.readthecloud.co/wp-content/uploads/2022/05/29111400/khon-kaen-bbq-1-1.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านหมูกระทะปิ้งย่างกระทะทองเหลืองที่อยู่คู่เด็ก มข. มาเนิ่นนาน มีทีเด็ดเรื่องวัตถุดิบและน้ำจิ้ม เมนูอาหารหลากหลาย จุดเด่นคือหมูสามชั้นและเบคอนที่กลิ่นหอมเมื่อย่างจนกรอบได้ที่ เนื้อโคขุนไม่ผ่านการหมัก เวลาย่างจะได้กลิ่นและรสชาติของเนื้อแบบเต็ม ๆ น้ำจิ้มทีเด็ดของร้านมีอยู่ 3 แบบ คือ น้ำจิ้มบาร์บีคิวรสหวาน น้ำจิ้มหมูกระทะรสเปรี้ยว และน้ำจิ้มซีฟู้ดสุดแซ่บ รวมทั้งผักที่หลากหลายสำหรับย่างและต้ม ครบทั้งประโยชน์และความอร่อย",
    "ข้อมูลที่ค้นพบ": [
      "เวลาเปิด-ปิด : 16.30 – 22.30 น.",
      "ราคา : บุฟเฟต์ 239 บาท",
      "ที่ตั้ง : https://bit.ly/37TEn1y",
      "โทร : 086 228 3869"
    ]
  },
  {
    "สถานที่": "เดอะนัวหมูกระทะบุฟเฟต์",
    "รูปภาพ": [
      "https://media.readthecloud.co/wp-content/uploads/2022/05/29111359/khon-kaen-bbq-2-1-750x547.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านหมูกระทะที่ครบเครื่องลงตัวของใครหลายคน เป็นร้านบุฟเฟต์ราคาย่อมเยา มีวัตถุดิบที่ค่อนข้างดีมาก และยังมีเนื้อวัวที่นุ่มอร่อยคุ้มค่ากับราคา เพราะโดยทั่วไปแล้ว ในราคานี้แทบจะไม่มีร้านไหนที่มีเนื้อวัวรวมในราคาบุฟเฟต์เลย และวัตถุดิบอื่น ๆ ก็อร่อยไม่แพ้กัน ไม่ว่าจะเป็นหมูสามชั้น เนื้อหมูสไลซ์ อีกทั้งยังมีของกินเล่นที่อร่อยและหลากหลาย อาทิ ขนมจีบ แม้ว่าระยะทางจะค่อนข้างไกลจากโซนนักศึกษา แต่ก็ไม่ใช่ปัญหาสำหรับคนที่ต้องการทานของดีในราคาคุ้มเกินคาด",
    "ข้อมูลที่ค้นพบ": [
      "เวลาเปิด-ปิด : 15.00 – 23.00 น.",
      "ราคา : บุฟเฟต์ 169 บาท",
      "ที่ตั้ง : https://bit.ly/3F8qpVz",
      "โทร : 094 036 8213"
    ]
  },
  {
    "สถานที่": "Dragon Grill BBQ",
    "รูปภาพ": [
      "https://media.readthecloud.co/wp-content/uploads/2022/05/29111357/khon-kaen-bbq-3-2-750x563.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านปิ้งย่างกระทะทองเหลืองนี้มีน้ำจิ้มบาร์บีคิวรสเด็ดสูตรเฉพาะสำหรับจิ้มเนื้อ ทางร้านใช้วัตถุดิบคุณภาพจากเบทาโกร สด สะอาด อร่อย วัตถุดิบที่น่าสนใจคือ เบคอน เนื้อหมูสามชั้น เนื้อโคขุนสไลซ์ เมื่อจิ้มกับน้ำจิ้มของทางร้าน รับประทานพร้อมกับข้าวผัดกระเทียม จะได้รสชาติละมุนลงตัว ยิ่งทานคู่กับกะหล่ำปลีซอยตัดเลี่ยน ทานได้เรื่อย ๆ ไม่มีเบื่อ แถมทางร้านยังมีไอศกรีมหลากรสชาติและเฉาก๊วยนมสดเป็นของหวานตบท้ายมื้อด้วย",
    "ข้อมูลที่ค้นพบ": [
      "เวลาเปิด-ปิด : 16.00 – 22.00 น.",
      "ราคา : บุฟเฟต์ 235 บาท",
      "ที่ตั้ง : https://bit.ly/3LDZ2VH",
      "โทร : 064 565 5696"
    ]
  },
  {
    "สถานที่": "ทอมมี่ หมูเกาหลี",
    "รูปภาพ": [
      "https://media.readthecloud.co/wp-content/uploads/2022/05/29111356/khon-kaen-bbq-4-2-750x752.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านหมูกระทะเตาถ่านแบบดั้งเดิมแบบที่เคยโด่งดังในอดีต หมักหมูได้นุ่ม มีรสชาติเฉพาะตัว เลือกสั่งได้ทั้งเนื้อหมูและเนื้อวัว ผักสดกรอบ น้ำซุปกลมกล่อม บริการรวดเร็ว ทีเด็ดคือน้ำจิ้มที่อร่อยมากซึ่งมี 2 แบบ ได้แก่ น้ำจิ้มซอสหมูกระทะและน้ำจิ้มสูตรเด็ดของร้าน ที่มีลักษณะคล้ายกับน้ำจิ้มซีฟู้ด ให้รสชาติเปรี้ยวอมหวานและเผ็ดนิด ๆ จากรสกระเทียมดอง ทำให้น้ำจิ้มสไตล์ร้านทอมมี่เป็นเอกลักษณ์ไม่เหมือนใคร",
    "ข้อมูลที่ค้นพบ": [
      "เวลาเปิด-ปิด : 15.30 – 23.30 น.",
      "ราคา : 110 บาท / ชุด",
      "ที่ตั้ง : https://bit.ly/3LLwCte",
      "โทร : 083 416 6026"
    ]
  },
  {
    "สถานที่": "มิ่งหมูกะทะ มข.",
    "รูปภาพ": [
      "https://media.readthecloud.co/wp-content/uploads/2022/05/29111355/khon-kaen-bbq-5-2-750x563.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านหมูกระทะที่ถูกใจนักกีฬาชาว มข. และเอาใจคนนอนดึก เนื่องจากเป็นร้านบุฟเฟต์ที่เปิดยันเช้า ร้านประจำของกลุ่มนักกีฬาที่เล่นกีฬาเสร็จค่ำ และมักจะมองหาร้านบุฟเฟต์ที่คุ้มค่า อร่อย และนั่งคุยกันชิลล์ ๆ ทั้งคืนได้ ที่นี่เลือกได้ตามใจว่าจะปิ้งเตาถ่านหรือเตาแก๊ส อาหารทีเด็ดคือเนื้อหมูสามชั้น หมูสันคอสไลซ์ที่มีทั้งแบบหมักและไม่หมัก เลือกความหอมและหนึบของเนื้อหมูได้เต็มปากเต็มคำ ของหวานชวนชิมของทางร้านคือขนมปังปิ้งเนยนม เป็นเมนูพิเศษไม่เหมือนร้านหมูกระทะไหน ๆ พบได้ที่มิ่งหมูกระทะเท่านั้น",
    "ข้อมูลที่ค้นพบ": [
      "เวลาเปิด-ปิด : 16.30 – 05.00 น.",
      "ราคา : บุฟเฟต์ 169 บาท",
      "ที่ตั้ง : https://bit.ly/3s8zUP7",
      "โทร : 085 000 5452"
    ]
  },
  {
    "สถานที่": "นายตอง หมูกระทะ",
    "รูปภาพ": [
      "https://media.readthecloud.co/wp-content/uploads/2022/05/29111354/khon-kaen-bbq-6-1-750x504.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านหมูกระทะบุฟเฟต์ที่เปิดยันเช้าอีกหนึ่งร้าน เหมาะสำหรับกลุ่มเพื่อน ๆ มานั่งกินชิลล์ ๆ ที่ร้านแบบไม่จับเวลาและราคาย่อมเยา ทีเด็ดของนายตองคือหมูสามชั้นสด ไม่ติดมันมากจนเกินไป เมื่อปิ้งหรือย่าง หมูจะกรอบอร่อยทั้งยังมีเนื้อวัวสไลซ์และชีส รับประทานคู่กันแล้วบอกเลยว่าอร่อยเหมือนขึ้นสวรรค์ และต้องจิ้มกับน้ำจิ้มรสเลิศที่มีถึง 4 รสด้วยกัน ไม่ว่าจะเป็นน้ำจิ้มหวาน น้ำจิ้มเผ็ด น้ำจิ้มแจ่ว และน้ำจิ้มซีฟู้ด ถือว่าร้านนี้มีน้ำจิ้มหลากหลายที่สุดก็ว่าได้",
    "ข้อมูลที่ค้นพบ": [
      "เวลาเปิด-ปิด : 16.30 – 04.00 น.",
      "ราคา : บุฟเฟต์ 169 บาท",
      "ที่ตั้ง : https://bit.ly/3y7hdiP",
      "โทร : 088 721 7889"
    ]
  },
  {
    "สถานที่": "โอปอ บุฟเฟ่ต์",
    "รูปภาพ": [
      "https://media.readthecloud.co/wp-content/uploads/2022/05/29111352/khon-kaen-bbq-7-1-750x551.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "โอปอ บุฟเฟ่ต์ ย่านกังสดาล เป็นร้านปิ้งย่างบนกระทะทองเหลืองสไตล์บาร์บีคิว จุดเด่นของร้านคือเนื้อสัตว์ อาทิ เบคอนหอมกรอบอร่อย หมูสามชั้นเยิ้ม ๆ และเนื้อโคขุนสไลซ์ที่ต้องจิ้มกับน้ำจิ้มบาร์บีคิวสูตรถั่วคั่ว รสชาติหอมมัน หรือน้ำจิ้มพริกสดสุดแซ่บของร้าน ที่นี่ยังมีอาหารทานเล่นหลากหลาย อาทิ ของหวาน ไอศกรีม ยำรวมที่แซ่บถึงใจ และสลัดผลไม้สูตรเด็ดสำหรับคนรักสุขภาพ",
    "ข้อมูลที่ค้นพบ": [
      "เวลาเปิด-ปิด : 16.30 – 22.30 น.",
      "ราคา : บุฟเฟต์ 239 บาท / 269 บาท รวมเครื่องดื่ม",
      "ที่ตั้ง : https://bit.ly/3KzI9u1",
      "โทร : 081 954 0728"
    ]
  },
  {
    "สถานที่": "คิมหมูกระทะ กังสดาล",
    "รูปภาพ": [
      "https://media.readthecloud.co/wp-content/uploads/2022/05/29111351/khon-kaen-bbq-8-2-750x562.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านหมูกระทะแบบเตาถ่านสไตล์ดั้งเดิม มีสูตรเด็ดหมักหมูด้วยงาขาวทำให้เนื้อนุ่ม รสชาติดี เมื่อย่างบนกระทะเตาถ่านยิ่งได้กลิ่นหอมน่ารับประทาน อีกทั้งยังมีเนื้อวัวสดที่ไม่ผ่านการหมักแต่นุ่มไม่แพ้เนื้อหมู ทีเด็ดอยู่ที่น้ำจิ้มของทางร้าน มี 2 รส ได้แก่ น้ำจิ้มหมูกระทะรสหวานกลมกล่อม อร่อยลงตัว และน้ำจิ้มซีฟู้ด รสชาติออกหวานนิด ๆ เหมาะสำหรับคนไม่ชอบเปรี้ยวมาก",
    "ข้อมูลที่ค้นพบ": [
      "เวลาเปิด-ปิด : 16.00 – 23.00 น.",
      "ราคา : 144 บาท / ชุด",
      "ที่ตั้ง : https://bit.ly/3OTuQb7",
      "โทร : 088 572 9947"
    ]
  },
  {
    "สถานที่": "เจนหมูกระทะ",
    "รูปภาพ": [
      "https://media.readthecloud.co/wp-content/uploads/2022/05/29111350/khon-kaen-bbq-9-2.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านหมูกระทะแบบดั้งเดิม มีความเป็นกันเองเหมือนนั่งกินที่บ้าน มีหลากหลายตัวเลือกให้รับประทาน ไม่ว่าจะเป็นสั่งเป็นชุดนั่งกินสบาย ๆ กับครอบครัว หรือบุฟเฟต์มื้อหนักนั่งกินกับเพื่อน จุดเด่นของทางร้านคือเนื้อหมูหมักที่น้ำหมักไม่ข้นมากนัก ทำให้ได้รสชาติเนื้อหมู น้ำจิ้มสูตรของทางร้านเป็นซอสเปรี้ยวเล็กน้อย ผสมกับกระเทียมและพริกได้รสชาติลงตัว นอกจากนี้ยังเพิ่มตัวเลือกอื่น ๆ ได้ในราคาย่อมเยา ไม่ว่าจะเป็นอาหารทะเล อาหารแปรรูป อาหารสด และผักสด",
    "ข้อมูลที่ค้นพบ": [
      "เวลาเปิด-ปิด : 10.00 – 22.00 น.",
      "ราคา : บุฟเฟต์ 159 บาท / 200 บาท ต่อชุด (1 แถม 1)",
      "ที่ตั้ง : https://bit.ly/38QlFYM",
      "โทร : 095 652 6712"
    ]
  },
  {
    "สถานที่": "โต้งเต้ยเนื้อย่างเกาหลี ตลาดจอมพล",
    "รูปภาพ": [
      "https://media.readthecloud.co/wp-content/uploads/2022/05/29111349/khon-kaen-bbq-10-1.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านหมูกระทะเตาถ่านนี้ให้กลิ่นอายเหมือนหมูกระทะในยุคแรก ๆ ที่เคยเฟื่องฟู เนื้อสัตว์หมักด้วยซอสสูตรเฉพาะของทางร้าน เรียงตัวในถ้วยอย่างสวยงาม และหั่นมาไม่หนามาก เมื่อนำไปย่างจนสุกจะได้เนื้อหมูกรอบนอกนุ่มใน 1 ชุดมีทั้งเนื้อหมูสไลซ์ หมูสามชั้น ตับหมู หัวใจหมู ผ้าขี้ริ้ว ปลาดอลลี่ ปลาหมึกกรอบ ปลาหมึกสด และชุดผักสุขภาพ เรียกได้ว่าครบเครื่อง น้ำซุปของทางร้านหวานกลมกล่อม ตัดกับน้ำจิ้มที่เปรี้ยวเผ็ดแซ่บ ไม่หวาน รับประทานด้วยกันแล้วกลมกล่อมเหมาะเจาะ สถานที่ลานโล่งของร้านยังสร้างบรรยากาศชิลล์ ๆ ให้นั่งทานได้ทั้งคืนอีกด้วย",
    "ข้อมูลที่ค้นพบ": [
      "เวลาเปิด-ปิด : 10.00 – 22.30 น.",
      "ราคา : 150 บาท / ชุด",
      "ที่ตั้ง : https://bit.ly/3FcCWXT",
      "โทร : 083 743 8161"
    ]
  },
  {
    "สถานที่": "เฮียเปียว หมูเกาหลี",
    "รูปภาพ": [
      "https://media.readthecloud.co/wp-content/uploads/2022/05/29111348/khon-kaen-bbq-11-1-750x686.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านหมูกระทะนี้มีแฟรนไชส์ในหลายจังหวัด โดดเด่นเรื่องหมูหมักสูตรเด็ดของเฮียเปียวที่คัดสรรมาเป็นอย่างดี มีความนุ่มอร่อยทั้งหมูนุ่มและหมูสามชั้น เมื่อปิ้งย่างบนกระทะทองเหลืองจะได้กลิ่นหอม จิ้มกับน้ำจิ้มสีส้มสูตรเด็ดเฉพาะของเฮียเปียวที่เปรี้ยวนิด ๆ เพิ่มกระเทียม พริกสด มะนาวได้ ที่เด็ดกว่านั้นคือผักชีจีนซอยซึ่งเติมลงน้ำจิ้มได้ไม่อั้น เป็นเอกลักษณ์ที่ทำให้เฮียเปียวอยู่ในอุตสาหกรรมหมูกระทะได้นานกว่าใคร",
    "ข้อมูลที่ค้นพบ": [
      "เวลาเปิด-ปิด : 17.00 – 01.00 น.",
      "ราคา : 129 บาท / ชุด",
      "ที่ตั้ง : https://bit.ly/3MLc1VL",
      "โทร : 088 561 5424"
    ]
  },
  {
    "สถานที่": "บุญดี หมูกระทะ",
    "รูปภาพ": [
      "https://media.readthecloud.co/wp-content/uploads/2022/05/29111347/khon-kaen-bbq-12-1-750x563.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านหมูกระทะคุณภาพราคามิตรภาพ เนื้อหมูหั่นหนา เครื่องในและอาหารทะเลสดคุณภาพดี ที่สำคัญหมักเนื้อวัวและเนื้อหมูได้นุ่มอร่อยกลมกล่อมมาก เสิร์ฟเป็นชุดพร้อมกับชุดผักสดสะอาด ให้ปริมาณเยอะคุ้มค่ากับราคาที่จ่ายไป จิ้มกับน้ำจิ้มงาเผ็ดรสเด็ดหอมหวนเอกลักษณ์ของร้านบุญดี แล้วจะติดใจจนต้องกลับมาเยือนอีกครั้ง",
    "ข้อมูลที่ค้นพบ": [
      "เวลาเปิด-ปิด : 16.30 – 22.00 น.",
      "ราคา : 250 บาท / ชุด",
      "ที่ตั้ง : https://bit.ly/3LAmcfI",
      "โทร : 090 590 5990"
    ]
  },
  {
    "สถานที่": "S Bar BQ เอสบาร์บีคิว",
    "รูปภาพ": [
      "https://media.readthecloud.co/wp-content/uploads/2022/05/29111345/khon-kaen-bbq-12-2-750x563.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านสะอาด บริการเร็วฉับไวด้วยพนักงานที่แข็งขันเสมอ เอกลักษณ์ของร้านหมูกระทะปิ้งย่างบนกระทะทองเหลืองคือน้ำจิ้มบาร์บีคิวรสเลิศ จิ้มกับเบคอนย่างกรอบ ๆ หอม ๆ พร้อมทั้งหมูสามชั้นและเนื้อโคขุนสไลซ์ ใครกินก็ติดใจทุกราย ตบท้ายด้วยของหวานเป็นไอศกรีมหลากหลายรส ได้มื้อใหญ่จบวันที่ทำให้กลับบ้านอย่างมีความสุข",
    "ข้อมูลที่ค้นพบ": [
      "เวลาเปิด-ปิด : 16.00 – 23.00 น.",
      "ราคา : 245 บาท",
      "ที่ตั้ง : https://bit.ly/3vBnph7",
      "โทร : 087 774 1393"
    ]
  },
  {
    "สถานที่": "เล็กหมูกระทะ (โคลัมโบ)",
    "รูปภาพ": [
      "https://media.readthecloud.co/wp-content/uploads/2022/05/29111344/khon-kaen-bbq-14-1-750x563.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านย่านถนนโคลัมโบที่โดดเด่นเรื่องน้ำซุป ต้มผักแล้วยิ่งหวานกลมกล่อมมาก เนื้อหมูผ่านการหมักมาอย่างดี จิ้มกับน้ำจิ้มสูตรเด็ดของทางร้านที่มีรสเปรี้ยวนิด ๆ จะรู้สึกเข้ากันเป็นอย่างยิ่ง รสชาติอร่อย กินแล้วอิ่มท้องสบายใจ ได้อารมณ์อบอุ่นแบบหมูกระทะสไตล์ดั้งเดิม",
    "ข้อมูลที่ค้นพบ": [
      "เวลาเปิด-ปิด : 17.00 – 23.00 น.",
      "ราคา : 120 บาท / ชุด ซื้อ 2 แถม 1",
      "ที่ตั้ง : https://bit.ly/378tTL5",
      "โทร : 083 584 6645"
    ]
  },
  {
    "สถานที่": "PB หมูกระทะ",
    "รูปภาพ": [
      "https://media.readthecloud.co/wp-content/uploads/2022/05/29111343/khon-kaen-bbq-15-2.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านหมูกระทะนี้มีวัตถุดิบสารพัดแต่ราคาไม่แพงมาก เหมาะกับคนที่ชอบกินหลาย ๆ อย่าง ทั้งหมูกระทะและของกินเล่นที่หลากหลายกว่าใคร ๆ ทั้งของหวาน ผลไม้ ซูชิหลากหลายหน้า เครื่องเคียงสำคัญคือเฟรนช์ฟรายส์ ถือว่าเป็นเฟรนช์ฟรายส์ที่ทอดได้อร่อยที่สุดแห่งหนึ่งเลย",
    "ข้อมูลที่ค้นพบ": [
      "เวลาเปิด-ปิด : 16.30 – 23.00 น.",
      "ราคา : บุฟเฟต์ 179 บาท",
      "ที่ตั้ง : https://bit.ly/3s7j9Uq",
      "โทร : 093 226 4690"
    ]
  },
  {
    "สถานที่": "หน้าไหม้ โคขุนกระทะร้อน",
    "รูปภาพ": [
      "https://media.readthecloud.co/wp-content/uploads/2022/05/29111342/khon-kaen-bbq-16-2-750x480.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านหมูกระทะนี้มีให้ทั้งเตาหมูกระทะและเตาหม้อดิน ให้ทุกคนได้เลือกกินได้หลายแบบ ไม่ว่าจะเป็นโคขุนปิ้งย่าง หรือจะชาบูหมูบนหม้อดินก็อิ่มหนำถูกปาก ทั้งยังมีอาหารอื่น ๆ อาทิ ของหวาน ไอศกรีม ของทอดทานเล่น เป็นร้านที่เหมาะสำหรับนั่งกินกับเพื่อนกระเพาะหนักไปยาว ๆ ตลอดทั้งคืน",
    "ข้อมูลที่ค้นพบ": [
      "เวลาเปิด-ปิด : 16.00 – 23.00 น.",
      "ที่ตั้ง : https://bit.ly/3F7AiTo",
      "โทร : 095 714 8456"
    ]
  },
  {
    "สถานที่": "เพ้งเนื้อย่างเกาหลี",
    "รูปภาพ": [
      "https://media.readthecloud.co/wp-content/uploads/2022/05/29111340/khon-kaen-bbq-17-2.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านเนื้อย่างที่อยู่คู่จังหวัดขอนแก่นมาเนิ่นนาน มีอาหารให้เลือกหลากหลาย ไม่ว่าจะเป็นอาหารทะเล ปู หมู หมึก กุ้ง หอย เรียกได้ว่าเหมือนได้นั่งกินที่ริมทะเล นอกจากอาหารซีฟู้ดครบเครื่อง หมูสามชั้นที่นี่ก็ไม่แพ้กัน จิ้มกับน้ำจิ้มหมูกระทะของร้านทั้ง 3 แบบแล้ว บอกเลยว่าฟินสุด ๆ",
    "ข้อมูลที่ค้นพบ": [
      "เวลาเปิด-ปิด : 16.00 – 00.00 น.",
      "ราคา : บุฟเฟต์ 199 บาท / บุฟเฟต์ซีฟู้ด 299 บาท",
      "ที่ตั้ง : https://bit.ly/3OLXNWu",
      "โทร : 043 225 989"
    ]
  },
  {
    "สถานที่": "สำรวยการกิน หมูกระทะ",
    "รูปภาพ": [
      "https://media.readthecloud.co/wp-content/uploads/2022/05/29111339/khon-kaen-bbq-18-2.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านหมูกระทะเล็ก ๆ ย่านกังสดาล มีลักษณะเป็นเหมือนบ้านไม้ 2 ชั้น  บอกเลยว่ากินขาดเรื่องบรรยากาศ เพราะดูอบอุ่นเหมือนทานที่บ้านตัวเอง วัตถุดิบผ่านการคัดสรรมาเป็นอย่างดี เช่น หมูหมักที่สัมผัสได้ถึงความนุ่มนวลและหอมพริกไทย ผักสดสะอาดน่ารับประทาน ทีเด็ดอยู่ที่น้ำจิ้มครบรส ทั้งเปรี้ยวและหวานเป็นเอกลักษณ์เฉพาะ พบได้ที่สำรวยหมูกระทะเท่านั้น",
    "ข้อมูลที่ค้นพบ": [
      "เวลาเปิด-ปิด : 17.00 – 22.00 น.",
      "ราคา : 119 บาท / ชุด",
      "ที่ตั้ง : https://bit.ly/3ydLpJ0",
      "โทร : 082 994 6656"
    ]
  },
  {
    "สถานที่": "ฟ้าสางหมูกระทะ",
    "รูปภาพ": [
      "https://media.readthecloud.co/wp-content/uploads/2022/05/29111338/khon-kaen-bbq-19-1.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "ร้านหมูกระทะเอาใจคนนอนดึก เปิดทุกวันจนถึงตี 5 เนื้อหมูของร้านนี้ไม่แช่น้ำหมักหมู เหมาะสำหรับคนชอบรับประทานเนื้อแบบแห้ง ๆ และทำให้เวลาย่างกระทะจะไหม้ช้า ได้รสชาติของเนื้อหมูแบบเต็ม ๆ เมนูน่าสั่งคือชุดหมู+ซีฟู้ด เอาใจคนชอบอาหารทะเล น้ำจิ้มของร้านนี้มี 2 สูตร ได้แก่ น้ำจิ้มหมูกระทะแบบหวาน และน้ำจิ้มซีฟู้ดรสเปรี้ยวนิด ๆ",
    "ข้อมูลที่ค้นพบ": [
      "เวลาเปิด-ปิด : 19.00 – 05.00 น.",
      "ราคา : 149 บาท / ชุด",
      "ที่ตั้ง : https://bit.ly/3LFxj7f",
      "โทร : 063 937 0467"
    ]
  },
  {
    "สถานที่": "ไซโกะ ทะเลเผา",
    "รูปภาพ": [
      "https://media.readthecloud.co/wp-content/uploads/2022/05/29111337/khon-kaen-bbq-20-1-750x750.jpg"
    ],
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "พูดชื่อร้านแล้ว ก็รู้ได้เลยว่าอาหารซีฟู้ดต้องมีเน้น ๆ แน่นอน ร้านไซโกะโดดเด่นมากเรื่องอาหารทะเลที่หลากหลาย อาทิ กุ้ง หอย ปู ปลาหมึก หอยแครง และน้ำจิ้มซีฟู้ดที่บอกได้เลยว่าจัดจ้านในย่านบึงหนองโคตร",
    "ข้อมูลที่ค้นพบ": [
      "เวลาเปิด-ปิด : 17.00 – 23.00 น.",
      "ราคา : บุฟเฟต์ 259 บาท",
      "ที่ตั้ง : https://goo.gl/maps/XCFSYc7nm85gunGj9",
      "โทร : 095 645 1251"
    ]
  },
  {
    "สถานที่": "",
    "รูปภาพ": "ไม่มีรูปภาพ",
    "รายละเอียดรูปภาพ": "ขอบคุณรูปภาพจาก : เว็บไซต์ The Cloud",
    "รายละเอียด": "",
    "ข้อมูลที่ค้นพบ": []
  }
]